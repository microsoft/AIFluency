Wist je dat de mogelijkheden
van Copilot

verder gaan dan het beantwoorden
van je vragen via tekst?

Het kan ook afbeeldingen
en documenten analyseren.

Copilot maakt gebruik van
geavanceerde AI-algoritmen

om de inhoud
van een afbeelding te interpreteren.

Het kan verschillende elementen in een
afbeelding herkennen, zoals objecten en tekst.

Het doet dit door de afbeelding in
identificeerbare kenmerken op te splitsen

en ze te vergelijken
met een database van bekende elementen

om een beschrijving te geven.

Laten we eens kijken
hoe we dit kunnen doen.

Om een afbeelding te uploaden voor analyse
open je eerst de Copilot-interface

en zorg je ervoor dat je
bent aangemeld op je account.

Zoek dan naar de uploadknop
of het ‘+’-pictogram,

meestal te vinden bij het tekstveld.

Klik dan op de knop,
er verschijnt daarna een dialoogvenster

waarin je wordt gevraagd om een bestand
op je computer of telefoon te selecteren.

Kies daarna de afbeelding die je wilt
analyseren en bevestig de upload.

Zodra de afbeelding is geüpload,

begint Copilot automatisch
met analyseren.

Stel, je bent een makelaar
die snel een overzicht wil hebben

van de kenmerken van een woning.

Je kunt dan afbeeldingen
van het huis uploaden

en Copilot kan elementen zoals
hardhouten vloeren,

granieten werkbladen of
roestvrijstalen apparaten herkennen,

zodat je sneller
een gedetailleerd overzicht hebt.

Copilot kan je ook helpen om
gegevens in een spreadsheet te begrijpen

door de structuur van en
relaties tussen cellen te analyseren.

Het kan taken uitvoeren zoals
gegevens samenvatten, trends identificeren

of zelfs inzichten genereren
op basis van de inhoud.

Denk aan een scenario
waarin jij een verkoopmanager bent

die inzicht wil krijgen
in kwartaalomzetcijfers.

Door de spreadsheet met
verkoopgegevens te uploaden,

kan Copilot je een overzicht geven
van de best presterende producten,

verkooptrends benadrukken en zelfs
toekomstige verkooppatronen voorspellen.

Voor het analyseren van een document,
zoals een Excel-spreadsheet,

is het proces vergelijkbaar:

Ga naar je Copilot-interface.

Klik vervolgens op de uploadknop
of op het documentpictogram.

Selecteer vanaf je apparaat
het Excel-bestand dat je wilt analyseren.

Bevestig de upload en Copilot
begint met het verwerken van de spreadsheet.

Met de Copilot-app kun je
in een oogwenk een foto maken

en Copilot analyseert deze
ter plekke.

Ben je op een prachtig gebouw gestuit
en nieuwsgierig naar de geschiedenis ervan?

Of misschien heb je tijdens een wandeling
een zeldzame vogel gezien?

Maak er een foto van

en Copilot geeft je de informatie
waar je nieuwsgierig naar bent.