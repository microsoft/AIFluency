Wist je dat elke keer dat
je je telefoon naar het weer vraagt

of wanneer autocorrectie je behoedt
voor het versturen van een tekst vol typefouten,

je communiceert met een tak van AI

die natuurlijke taalverwerking wordt genoemd,
of NLP?

NLP kan menselijke taal lezen, ontcijferen,
begrijpen en er wijs uit worden.

Het doet dit door middel van verschillende
methoden zoals tekstanalyse, vertaling,

sentimentanalyse
en spraakherkenning.

Denk bijvoorbeeld aan de laatste keer
dat je een zoekmachine als Bing hebt gebruikt

om de tekst te vinden
van je favoriete liedje.

Je voerde de naam van het liedje
en wat woorden van de tekst in,

en zomaar ineens liet Bing je precies zien
waar je naar op zoek was.

Maar hoe wist het
dat je de tekst van het liedje wilde

en niet de videoclip
of informatie over de zanger?

Dat is NLP in actie!

NLP werkt als een vertaler
tussen ons en onze apparaten.

Het helpt onze apparaten om niet alleen
de woorden te begrijpen die we zeggen,

maar ook wat we bedoelen.

Dus of je nu op zoek bent
naar de tekst van een liedje,

je telefoon naar het weer vraagt

of een zin wil vertalen
naar een andere taal,

NLP zorgt ervoor dat het voelt
alsof je met een mens aan het praten bent.

Als we het hebben over
de verschillende takken van AI, zoals NLP,

kunnen we ze sorteren op basis van
het soort problemen dat ze oplossen.

Sommige AI-algoritmen zijn
uitstekend in het herkennen van afbeeldingen,

sommige zijn experts
in het begrijpen van taal,

en andere blinken uit
in het voorspellen van trends.

Dus de volgende keer dat je
je telefoon of computer gebruikt,

denk er dan aan dat
achter de schermen AI zijn werk doet

zodat je meer verbonden bent
dan ooit tevoren.